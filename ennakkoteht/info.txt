Mustapään Auto Oy on perustettu jo vuonna 1999. 
Liikkeen toimiala käytettyjen autojen myynti ja autohuolto. 
Nyt yritys on laajentamassa liiketoimintaansa perustamalla auton renkaita myyvän sivuston. 
Markkinointinimeksi on päätetty Mustat Renkaat, joka on myös rekisteröity yrityksen aputoiminimeksi. 
Rengaskauppaa varten on perustettu tietokanta, josta löytyvät myytävät rengasmerkit, 
eri rengaskoot sekä kesä- ja talvirenkaat. 
Samalla Mustapään Auto haluaa uudistaa koko graafisen ilmeensä ja 
on siksi tilannut uuden graafisen ohjeistuksen paikalliselta mainostoimistolta.


Ennakkotehtävän ohjeet

Tehtävänäsi on luoda sivusto, 
jonka avulla voidaan etsiä tietokannasta erilaisiin autoihin sopivat oikean kokoiset kesä- tai talvirenkaat. 
Sivulla valitaan valintalistasta renkaan eri koot ja 
vastauksena saadaan tietokannasta kyseisen koon renkaat hintoineen. 
Vastauksena saadut renkaat pitää pystyä lajittelemaan rengasmerkin tai 
hinnan mukaan. Sivuston rakenteen voit päättää itse ja 
sivua voi elävöittää palvelimen kuvakansiosta löytyvillä kuvilla sekä grafiikalla. 
Lisäksi sivuilta pitää löytyä seuraavat tiedot: yrityksen perustiedot, toimipisteen karttakuva ja 
kaksi sesonkimainosta (nämä ovat valmiita kuvia kuvakansiosta).

 

Sivustolla on noudatettava mainostoimiston luomaa graafista ohjeistusta ja 
sivuston täytyy olla responsiivinen.

 
Yrityksen perustiedot:  

Mustapään Auto Oy
Mustat Renkaat
Kosteenkatu 1, 86300 Oulainen
Puh. 040-7128158
email. myyntimies@mustatrenkaat.net

Ennakkotehtävän palautusta käytetään varsinaisen semifinaalipäivän tehtävän lähtökohtana (template). 
Semifinaalissa sivuston tekemistä saat jatkaa haluamallasi työvälineellä. 
Ennakkotehtävässä ei saa käyttää mitään frameworkia vaan se on tehtävä pelkästään 
ohjelmoimalla HTML5, CSS3, JavaSript, PHP ja SQL kielillä.

 

Sivusto testataan W3C –validaattorilla.

Tehtävän teossa tarvittavat seuraavat tiedostot löytyvät liitteenä.

·       Kuvakansio nimeltään Rengaskuvat

·       Rengastietokanta renkaat.sql

·       Rengastietokannan kentät ja kenttätyypit löytyvät tiedostosta

·       Graafinen ohje

 

Sivulta pitää löytyä lisäksi

 ·       Upotettu video renkaiden vaihtamisesta

·       Video voi olla suoraan YouTubesta löytyvä video


Tee php-ohjelma haluamallasi editorilla. Ohjelma lukee rengastietokannasta tietoja siten, 
että sivuston käyttäjä saa näkyviin valitsemansa rengaskoon eri merkkiset ja 
eri malliset vaihtoehdot hintoineen.

Lopuksi tee tarkistusohje tekstitiedostona, jossa kerrot kuinka sivuston saa avattua ja 
käyttöohjeet sivun loppukäyttäjälle.  

Lisäksi valmistaudu tulevaan semifinaalipäivään. 
Semifinaalissa käyttäjätietojen salasana kryptataan Argon2 algoritmilla (tutustu ennakkoon, miten se tehdään). 

 

Taitaja 2021 ennakkotehtävän palautusohjeet

Rakenna toteutus paikallisen XAMPP palvelimen päälle. 


Sivusto tarkistetaan Google Chrome uusimmalla semifinaaliviikolla käytössä olevalla versiolla.

Sivuston responsiivisuus tarkistetaan

https://www.websiteplanet.com/fi/webtools/responsive-checker/

työkalulla ja siellä asetuksilla iPhoneX (375*812), iPadPro (1024*1366) ja Kustomoitu resoluutio 1920*1080